---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-02-26T08:53:49.107Z'
dateModified: '2016-02-26T08:49:06.715Z'
title: ''
author: []
sourcePath: _posts/2016-02-26-4f069d74-2bc9-44de-9411-9654b2642766.md
published: true
authors: []
publisher:
  name: null
  domain: null
  url: null
  favicon: null
url: 4f069d74-2bc9-44de-9411-9654b2642766/index.html
_type: Article

---
**Personeelsverloop terugdringen**

Om personeelsverloop terug te dringen is het volgens mij verstandig om te breken met een aantal traditionele mechanismen. Hieronder sta ik stil bij de traditionele aanpak en opvattingen over de ontwikkeling van medewerkers. Daarnaast sta ik stil bij de partnership aanpak waarbij medewerkers de juiste tools in handen krijgen om goed te kunnen presteren en zich te ontwikkelen.

**Wie trekt de kar?**

Al geruime tijd is o.a. de ontwikkeling van medewerkers vooral een zaak van de werkgever. Traditionele werkgevers bepalen of er wel of niet een planningsgesprek, voortgangsgesprek en beoordelingsgesprek komt bijvoorbeeld. Begrijp me goed: er liggen hele goede bedoelingen ten grondslag aan dergelijke ontwikkelings- of performanceprogramma's. Maar ik denk dat het niet voldoende is. Om personeelsverloop te verminderen, personeelsbinding te vergroten is het van belang dat medewerkers zelf de kar kunnen trekken.

**Wie bepaalt het tempo?**

Ook als je kijkt naar de prestaties die van medewerkers worden verwacht, is het de werkgever die (onbewust) het tempo bepaalt. Er zijn nog steeds bedrijven waar veel medewerkers maar deels weten wat de afdelingsdoelen zijn en waar het bedrijf naar toe wil.

**Er verandert iets**

Gelukkig zijn er steeds meer bedrijven waar een verschuiving plaatsvindt van de traditionele aanpak naar een meer gelijkwaardige aanpak. Hieronder heb ik een paar kenmerken van beiden opgenomen.

Om medewerkers te binden en personeelsverloop te voorkomen of terug te dringen is het belangrijk om medewerkers verantwoordelijkheden te geven voor hun eigen ontwikkeling en prestatienivo.

**Wie is er verantwoordelijk?**

Waarom krijgen medewerkers niet zelf de regie over functioneringsgesprekken, bila's en voortgangsgesprekken bijvoorbeeld? Het 'dossier' met doelen en afspraken is het hele jaar in hun bezit en medewerkers kunnen zich het hele jaar richten op hun prestatie- en ontwikkelingsdoelen. Het ownership neemt toe en managers kunnen op deze manier veel meer vraaggestuurd werken.

**Hoezo niet voor iedereen?**

Het is overigens een misverstand dat bovenstaande aanpak alleen zou werken in organisaties met kenniswerkers of professionals. Zelfs in bedrijven waar het opleidingsnivo lager is, zijn er enorme stappen te zetten. In dergelijke bedrijven is hooguit de onderhavige thematiek anders.

**En hoe nu verder?**

Probeer eens vast te stellen waar, wanneer en in welke situaties de organisatie feitelijk het tempo bepaalt of zelfs remt. Ik ben er namelijk van overtuigd dat een verschuiving naar het partnership model pas kan beginnen als je je bewust bent van de momenten waarop je onbewust het tegenovergestelde doet. Pas dan heb je de keuze om het anders te doen.